<?xml version='1.0' encoding='utf-8'?>
<html class="ie6 oldie" lang="zh-tw" xml:lang="zh-tw" xmlns="http://www.w3.org/1999/xhtml"><head>
<meta content="width=device-width, initial-scale=1" name="viewport"/>
<title>卷十九‧惠景間侯者年表第七</title>
<style type="text/css">
.tdT1 {
  width: 12%;
}
</style><link href="../Styles/boilerplate.css" rel="stylesheet" type="text/css"/>
<link href="../Styles/Layout01.css" rel="stylesheet" type="text/css"/>
</head>
<body>
<div class="gridContainer clearfix">
<div id="Main">
<div class="main">
<div class="feature">
　　<h1>卷十九 ‧ 惠景間侯者年表第七</h1>
<hr/>
<p>太史公讀列封至便侯，<span class="style7">【索隱】便音鞭，縣名。吳淺所封。</span>曰：有以也夫！長沙王者，著令甲，稱其忠焉。<span class="style7">【集解】鄧展曰：「漢約，非劉氏不王。如芮王，故著令使特王。或曰以芮至忠，故著令也。」瓚曰：「漢以芮忠，故特王之；以非制，故特著令。」</span>昔高祖定天下，功臣非同姓疆土而王者八國。<span class="style7">【集解】異姓國八王者，吳芮、英布、張耳、臧荼、韓王信、彭越、盧綰、韓信也。【索隱】非同姓而王者八國，齊王韓信、韓王韓信、燕王盧綰、梁王彭越、趙王張耳、准南王英布、臨江王共敖、長沙王吳芮，凡八也。</span>至孝惠時，唯獨長沙全，禪五世，<span class="style7">【索隱】禪者，傳也。案：諸侯王表，芮國至五世而絕。</span>以無嗣絕，<span class="style7">【集解】徐廣曰：「孝文後七年，靖王薨，無嗣。」</span>竟無過，為藩守職，信矣。故其澤流枝庶，毋功而侯者數人。<span class="style7">【索隱】案：此表芮子淺封便侯，傳至玄孫；又封成王臣之子為沅陵侯，亦至曾孫。</span>及孝惠訖孝景間五十載，追脩高祖時遣功臣，及從代來，吳楚之勞，諸侯子弟若肺腑，<span class="style7">【索隱】沛府二音。柿，木札也；附，木皮也。以喻人主疏末之親，如木札出於木，樹皮附於樹也。詩云「如塗塗附」，注云「附，木皮」也。</span>外國歸義，封者九十有餘。咸表始終，當世仁義成功之著者也。 </p>
<p class="style8">索隱述贊曰：惠景之際，天下已平。諸呂構禍，吳楚連兵。條侯出討，壯武奉迎。薄竇恩澤，張趙忠貞。本枝分蔭，外腑歸誠。新市死事，建陵勳榮。咸開青社，俱受丹青。旋窺甲令，吳便有聲。 </p>
<table class="style10">
<tbody>
<tr class="style4">
<td class="tdT1">國名</td>
<td class="tdT1">侯功</td>
<td class="tdT1">孝惠七</td>
<td class="tdT1">高后八</td>
<td class="tdT1">孝文二十三</td>
<td class="tdT1">孝景十六</td>
<td class="tdT1">建元至元封六年三十六</td>
<td class="tdT1">太初已後</td>
</tr>
<tr>
<td>便
          <p class="style7">【索隱】漢志縣名，屬桂陽。便音鞭。</p></td>
<td>長沙王子，侯，二千戶。</td>
<td>七
          <p>元年九月，頃侯吳淺元年。</p></td>
<td>八</td>
<td>二十二
          <p>一 </p>
<p>後七年，恭侯信元年。</p></td>
<td>五
          <p>十一 </p>
<p>前六年，侯廣志元年。</p></td>
<td>二十九
          <p>元鼎五年，侯千秋坐酎金，國除。</p></td>
<td>　</td>
</tr>
<tr>
<td>軑
          <p class="style7">【集解】音大。【索隱】縣名，在江夏。</p></td>
<td>長沙相，侯，七百戶。</td>
<td>六
          <p>二年四月庚子，侯利倉元年。<span class="style7">【索隱】漢書作「軑侯朱倉」。</span></p></td>
<td>二
          <p>六 </p>
<p>三年，侯豨元年。</p></td>
<td>十五
          <p>八 </p>
<p>十六年，侯彭祖元年。</p></td>
<td>十六 元封元年，侯秩為東海太守，行過不請，擅發卒兵為衞，當斬，會赦，國除。
          <p></p></td>
<td>三十</td>
<td>　</td>
</tr>
<tr>
<td>平都
          <p class="style7">【索隱】屬東海。</p></td>
<td>以齊將，高祖三年降，定齊，侯，千戶。</td>
<td>二
          <p>五年六月乙亥，孝侯劉到元年。</p></td>
<td>八</td>
<td>二
          <p>二十一 </p>
<p>三年，侯成元年。</p></td>
<td>十四
          <p>後二年，侯成有罪，國除。</p></td>
<td>　</td>
<td>　</td>
</tr>
</tbody>
</table>
<p>右孝惠時三</p>
<table class="style10">
<tbody>
<tr class="style4">
<td class="tdT1">國名</td>
<td class="tdT1">侯功</td>
<td class="tdT1">孝惠</td>
<td class="tdT1">高后</td>
<td class="tdT1">孝文</td>
<td class="tdT1">孝景</td>
<td class="tdT1">建元至元封六年</td>
<td class="tdT1">太初已後</td>
</tr>
<tr>
<td>扶柳
          <p class="style7">【索隱】縣名，屬信都。</p></td>
<td>高后姊長姁子，侯。</td>
<td>　</td>
<td>七
          <p>元年四月庚寅，侯昌平元年。 </p>
<p>八年，侯平坐呂氏事誅，國除。</p></td>
<td>　</td>
<td>　</td>
<td>　</td>
<td> </td>
</tr>
<tr>
<td>郊
          <p class="style7">【索隱】，縣名，屬沛郡。一作「洨」。</p></td>
<td>呂后兄悼武王身佐高祖定天下，呂氏佐高祖治天下，天下大安，封武王少子產為郊侯。</td>
<td> </td>
<td>五
          <p>元年四月辛卯，侯呂產元年。 </p>
<p>六年七月壬辰，產為呂王，國除。 </p>
<p>高后八年九月，產以呂王為漢相，謀為不善。大臣誅產，遂滅諸呂。</p></td>
<td>　</td>
<td>　</td>
<td>　</td>
<td> </td>
</tr>
<tr>
<td>南宮
          <p class="style7">【索隱】縣名，屬信都。</p></td>
<td>以父越人為高祖騎將，從軍，以大中大夫侯。</td>
<td> </td>
<td>七
          <p>元年四月丙寅，侯張買元年。 </p>
<p>高后八年，侯買坐呂氏事誅，國除。</p></td>
<td>　</td>
<td>　</td>
<td>　</td>
<td> </td>
</tr>
<tr>
<td>梧
          <p class="style7">【索隱】縣名，屬彭城。</p></td>
<td>以軍匠從起郟，入漢，後為少府，作長樂、未央宮，築長安城，先就，功侯，五百戶。</td>
<td> </td>
<td>六
          <p>元年四月乙酉，齊侯陽成延元年。 </p>
<p>二 </p>
<p>七年，敬侯去疾元年。</p></td>
<td>二十三</td>
<td>九
          <p>七 </p>
<p>中元三年，靖侯偃元年。</p></td>
<td>八
          <p>元光三年，侯戎奴元年。 </p>
<p>十四 </p>
<p>元狩五年，侯戎奴坐謀殺孝父弃市，國除。</p></td>
<td> </td>
</tr>
<tr>
<td>平定
          <p class="style7">【索隱】漢志闕。或鄉名。</p></td>
<td>以卒從高祖起留，以家車吏入漢，以梟騎都尉擊項籍，得樓煩將功，用齊丞相侯。一云項涓。</td>
<td> </td>
<td>八
          <p>元年四月乙酉，敬侯齊受元年。</p></td>
<td>一
          <p>四 </p>
<p>二年，齊侯市人元年。 </p>
<p>十八 </p>
<p>六年，恭侯應元年。</p></td>
<td>十六</td>
<td>七
          <p>元光二年，康侯延居元年。 </p>
<p>十八 </p>
<p>元鼎二年，侯昌元年。 </p>
<p>二 </p>
<p>元鼎四年，侯昌有罪，國除。</p></td>
<td> </td>
</tr>
<tr>
<td>愽成</td>
<td>以悼武王郎中，兵初起，從高祖起豐，攻雍丘，擊項籍，力戰，奉衞悼武王出滎陽，功侯。</td>
<td> </td>
<td>三
          <p>元年四月乙酉，敬侯馮無擇元年。 </p>
<p>四 </p>
<p>四年，侯代元年。 </p>
<p>高后八年，侯代坐呂氏事誅，國除。</p></td>
<td>　</td>
<td>　</td>
<td>　</td>
<td> </td>
</tr>
<tr>
<td>沛
          <p class="style7">【索隱】縣名，屬沛郡。</p></td>
<td>呂后兄康侯少子，侯，奉呂宣王寢園。</td>
<td> </td>
<td>七
          <p>元年四月乙酉，侯呂種元年。 </p>
<p>一 </p>
<p>為不其侯。 </p>
<p>高后八年，侯種坐呂氏事誅，國除。</p></td>
<td>　</td>
<td>　</td>
<td>　</td>
<td> </td>
</tr>
<tr>
<td>襄成
          <p class="style7">【索隱】縣名，屬潁川。</p></td>
<td>孝惠子，侯。</td>
<td> </td>
<td>一
          <p>元年四月辛卯，侯義元年。 </p>
<p>高后四年，侯義為常山王，國除。</p></td>
<td>　</td>
<td>　</td>
<td>　</td>
<td> </td>
</tr>
<tr>
<td>軹
          <p class="style7">【索隱】縣名，屬河內。</p></td>
<td>孝惠子，侯。</td>
<td> </td>
<td>三
          <p>元年四月辛卯，侯朝元年。 </p>
<p>高后四年，侯朝為常山王，國除。</p></td>
<td>　</td>
<td>　</td>
<td>　</td>
<td> </td>
</tr>
<tr>
<td>壺關</td>
<td>孝惠子，侯。</td>
<td> </td>
<td>四
          <p>元年四月辛卯，侯武元年。 </p>
<p>高后五年，侯武為淮陽王，國除。</p></td>
<td>　</td>
<td>　</td>
<td>　</td>
<td> </td>
</tr>
<tr>
<td>沅陵
          <p class="style7">【索隱】縣，近長沙，漢志屬武陵。</p></td>
<td>長沙嗣成王子，侯。</td>
<td> </td>
<td>八
          <p>元年十一月壬申，頃侯吳陽元年。</p></td>
<td>十七
          <p>六 </p>
<p>後二年，頃侯福元年。</p></td>
<td>十一
          <p>四 </p>
<p>中元五年，哀侯周元年。 </p>
<p>後二年，侯周薨，無後，國除。</p></td>
<td>　</td>
<td> </td>
</tr>
<tr>
<td>上邳</td>
<td>楚元王子，侯。</td>
<td> </td>
<td>七
          <p>二年五月丙申，侯劉郢客元年。</p></td>
<td>一
          <p>孝文元年，侯郢客為楚王，國除。</p></td>
<td>　</td>
<td>　</td>
<td> </td>
</tr>
<tr>
<td>朱虛
          <p class="style7">【索隱】縣名，屬琅邪。</p></td>
<td>齊悼惠王子，侯。</td>
<td> </td>
<td>七
          <p>二年五月丙申，侯劉章元年。</p></td>
<td>一
          <p>孝文二年，侯章為城陽王，國除。</p></td>
<td>　</td>
<td>　</td>
<td> </td>
</tr>
<tr>
<td>昌平
          <p class="style7">【索隱】縣名，屬上谷。</p></td>
<td>孝惠子，侯。</td>
<td> </td>
<td>三
          <p>四年二月癸未，侯太元年。 </p>
<p>高后七年，太為呂王，國除。</p></td>
<td>　</td>
<td>　</td>
<td>　</td>
<td> </td>
</tr>
<tr>
<td>贅其
          <p class="style7">【索隱】縣名，屬臨淮。</p></td>
<td>呂后昆弟子，用淮陽丞相侯。</td>
<td> </td>
<td>四
          <p>四年四月丙申，侯呂勝元年。 </p>
<p>八年，侯勝坐呂氏事誅，國除。</p></td>
<td>　</td>
<td>　</td>
<td>　</td>
<td> </td>
</tr>
<tr>
<td>中邑</td>
<td>以執矛從高祖入漢，以中尉破曹咎，用呂相侯，六百戶。</td>
<td> </td>
<td>五
          <p>四年四月丙申，貞侯朱通元年。</p></td>
<td>十七
          <p>六 </p>
<p>後元二年，侯悼元年。</p></td>
<td>十五
          <p>後元三年，侯悼有罪，國除。</p></td>
<td>　</td>
<td> </td>
</tr>
<tr>
<td>樂成</td>
<td>以隊卒從高祖起沛，屬皇訢，以郎擊陳餘，用衞尉侯，六百戶。</td>
<td> </td>
<td>二
          <p>四年四月丙申，簡侯衞無擇元年。 </p>
<p>三 </p>
<p>六年，恭侯勝元年。</p></td>
<td>二十三</td>
<td>十五
          <p>一 </p>
<p>後元三年，侯侈元年。</p></td>
<td>五
          <p>建元六年，侯侈坐以買田宅不法，又請求吏罪，國除。</p></td>
<td> </td>
</tr>
<tr>
<td>山都</td>
<td>高祖五年為郎中柱下令，以衞將軍擊陳豨，用梁相侯。</td>
<td> </td>
<td>五
          <p>四年四月丙申，真侯王恬開元年。</p></td>
<td>三
          <p>二十 </p>
<p>四年，惠侯中黃元年。</p></td>
<td>三
          <p>十三 </p>
<p>四年，敬侯觸龍元年。</p></td>
<td>二十三
          <p>元狩五年，侯當元年。 </p>
<p>八 </p>
<p>元封元年，侯當坐與奴闌入上林苑，國除。</p></td>
<td> </td>
</tr>
<tr>
<td>松茲
          <p class="style7">【集解】徐廣曰「松，一作『祝』。」【索隱】縣名，屬廬江 。</p></td>
<td>兵初起，以舍人從起沛，以郎吏入漢，還，得雍王邯家屬功，用常山丞相侯。</td>
<td> </td>
<td>五
          <p>四年四月丙申，夷侯徐厲元年。</p></td>
<td>六
          <p>十七 </p>
<p>七年，康侯悼元年。</p></td>
<td>十二
          <p>四 </p>
<p>中六年，侯偃元年。</p></td>
<td>五
          <p>建元六年，侯偃有罪，國除。</p></td>
<td> </td>
</tr>
<tr>
<td>成陶
          <p class="style7">【集解】徐廣曰：「一作『陰』。」【索隱】漢志地闕。</p></td>
<td>以卒從高祖起單父，為呂氏舍人，度呂氏淮之功，用河南守侯，五百戶。</td>
<td> </td>
<td>五
          <p>四年四月丙申，夷侯周信元年。</p></td>
<td>十一
          <p>十二年，孝侯勃元年。 </p>
<p>三 </p>
<p>十五年，侯勃有罪，國除。</p></td>
<td>　</td>
<td>　</td>
<td> </td>
</tr>
<tr>
<td>俞
          <p class="style7">【集解】如淳曰：「音輸」。【索隱】縣名，屬清河。</p></td>
<td>以連敖從高祖破秦，入漢，以都尉定諸侯，功比朝陽侯。嬰死，子它襲功，用太中大夫侯。
          <p><span class="style7">【索隱】它音駝。</span></p></td>
<td> </td>
<td>四
          <p>四年四月丙申，侯呂它元年。 </p>
<p>八年，侯它坐呂氏事誅，國除。</p></td>
<td>　</td>
<td>　</td>
<td>　</td>
<td> </td>
</tr>
<tr>
<td>滕
          <p class="style7">【索隱】劉氏云作「勝」，恐誤。今按滕縣屬沛郡。</p></td>
<td>以舍人、郎中，十二歲，以都尉屯霸上，用楚相侯。</td>
<td> </td>
<td>四
          <p>四年四月丙申，侯呂更始元年。 </p>
<p>八年，侯更始坐呂氏事誅，國除。</p></td>
<td>　</td>
<td>　</td>
<td>　</td>
<td> </td>
</tr>
<tr>
<td>醴陵
          <p class="style7">【索隱】縣名，屬長沙。</p></td>
<td>以卒從，漢王三年初起櫟陽，以卒吏擊項籍，為河內都尉，用長沙相侯，六百戶。</td>
<td> </td>
<td>五
          <p>四年四月丙申，侯越元年。</p></td>
<td>三
          <p>孝文四年，侯越有罪，國除。</p></td>
<td>　</td>
<td>　</td>
<td> </td>
</tr>
<tr>
<td>呂成</td>
<td>呂氏昆弟子，侯。</td>
<td> </td>
<td>四
          <p>四年四月丙申，侯呂忿元年。 </p>
<p>八年，侯忿坐呂氏事誅，國除。</p></td>
<td>　</td>
<td>　</td>
<td>　</td>
<td> </td>
</tr>
<tr>
<td>東牟
          <p class="style7">【索隱】縣名，屬東萊。</p></td>
<td>齊悼惠王子，侯。</td>
<td> </td>
<td>三
          <p>六年四月丁酉，侯劉興居元年。</p></td>
<td>一
          <p>孝文二年，侯興居為濟北王，國除。</p></td>
<td>　</td>
<td>　</td>
<td> </td>
</tr>
<tr>
<td>錘
          <p class="style7">【集解】一作「鉅」。【索隱】縣名，屬東萊。</p></td>
<td>呂肅王子，侯。</td>
<td> </td>
<td>二
          <p>六年四月丁酉，侯呂通元年。 </p>
<p>高后八年，侯通為燕王，坐呂氏事，國除。</p></td>
<td>　</td>
<td>　</td>
<td>　</td>
<td> </td>
</tr>
<tr>
<td>信都
          <p class="style7">【索隱】縣名，屬信都。</p></td>
<td>以張敖、魯元太后子侯。</td>
<td> </td>
<td>一
          <p>八年四月丁酉，侯侈元年。</p></td>
<td>孝文元年，侯侈有罪，國除。</td>
<td>　</td>
<td>　</td>
<td> </td>
</tr>
<tr>
<td>樂昌</td>
<td>以張敖、魯元太后子侯。</td>
<td> </td>
<td>一
          <p>八年四月丁酉，侯受元年。</p></td>
<td>孝文元年，侯受有罪，國除。</td>
<td>　</td>
<td>　</td>
<td> </td>
</tr>
<tr>
<td>祝茲
          <p class="style7">【索隱】漢書作「琅邪」。</p></td>
<td>呂后昆弟子，侯。</td>
<td> </td>
<td>八年四月丁酉，侯呂榮元年。坐呂氏事誅，國除。</td>
<td>　</td>
<td>　</td>
<td>　</td>
<td> </td>
</tr>
<tr>
<td>建陵
          <p class="style7">【索隱】漢表在「東海」。</p></td>
<td>以大謁者侯，宦者，多奇計。</td>
<td> </td>
<td>八年四月丁酉，侯張澤元年。高后八年九月，奪侯，國除 。
          <p class="style7">【索隱】澤一名釋。 </p></td>
<td>　</td>
<td>　</td>
<td>　</td>
<td> </td>
</tr>
<tr>
<td>東平
          <p class="style7">【集解】徐廣曰：「一作『康』。【索隱】縣名，在東平。</p></td>
<td>以燕王呂通弟侯。</td>
<td> </td>
<td>八年五月丙辰，侯呂莊元年。坐呂氏事誅，國除。</td>
<td>　</td>
<td>　</td>
<td>　</td>
<td> </td>
</tr>
</tbody>
</table>
<p>右高后時三十一，孝文二十三，孝景十六。</p>
<table class="style10">
<tbody>
<tr class="style4">
<td class="tdT1">國名</td>
<td class="tdT1">侯功</td>
<td class="tdT1">孝惠</td>
<td class="tdT1">高后</td>
<td class="tdT1">孝文</td>
<td class="tdT1">孝景</td>
<td class="tdT1">建元至元封六年</td>
<td class="tdT1">太初已後</td>
</tr>
<tr>
<td>陽信 
          <p class="style7">【索隱】表在新野，志屬勃海，恐有二縣。</p></td>
<td>高祖十二年為郎。以典客奪趙王呂祿印，關殿門拒呂產等入，共尊立孝文，侯，二千戶。</td>
<td> </td>
<td> </td>
<td>十四 
          <p>元年二月辛丑，侯劉揭元年。 </p>
<p>九  </p>
<p>十五年，侯中意元年。</p></td>
<td>五
          <p>景帝六年，侯中意有罪，國除。</p></td>
<td>　 </td>
<td> </td>
</tr>
<tr>
<td>軹 
          <p><span class="style7">【索隱】縣名，屬河內。</span></p></td>
<td>高祖十年為郎，從軍，十七歲為太中大夫，迎孝文代，用車騎將軍迎太后，侯，萬戶。薄太后弟。</td>
<td> </td>
<td> </td>
<td>十 
          <p>元年四月乙巳，侯薄昭元年。 </p>
<p>十三  </p>
<p>十一年，易侯戎奴元年。</p></td>
<td>十六</td>
<td>一 
          <p>建元二年，侯梁元年。</p></td>
<td> </td>
</tr>
<tr>
<td>壯武 
          <p><span class="style7">【索隱】縣名，屬膠東。</span></p></td>
<td>以家吏從高祖起山東，以都尉從之滎陽，食邑。以代中尉勸代王入，驂乘至代邸，王卒為帝，功侯，千四百戶。</td>
<td> </td>
<td> </td>
<td>二
          <p>元年四月辛亥，侯宋昌元年。</p>
<p>十三</p></td>
<td>十一 
          <p>中元四年，侯昌奪侯，國除。</p></td>
<td>　 </td>
<td> </td>
</tr>
<tr>
<td>清都 
          <p class="style7">【集解】徐廣曰：「一作『鄡』，音苦堯反。」【索隱】漢表「鄔侯」，鄔，太原縣。</p></td>
<td>以齊哀王舅父侯。 
          <p class="style7">【索隱】舅父即舅，猶姨曰姨母也。</p></td>
<td> </td>
<td> </td>
<td>五 
          <p>元年四月辛未，侯駟鈞元年。 </p>
<p>孝文前六年，鈞有罪，國除。</p></td>
<td>　 </td>
<td>　 </td>
<td> </td>
</tr>
<tr>
<td>周陽 
          <p class="style7">【索隱】縣名，屬上郡。</p></td>
<td>以淮南厲王舅父侯。</td>
<td> </td>
<td> </td>
<td>五 
          <p>元年四月辛未，侯趙兼元年。 </p>
<p>孝文前六年，兼有罪，國除。</p></td>
<td>　 </td>
<td>　 </td>
<td> </td>
</tr>
<tr>
<td>樊 
          <p class="style7">【索隱】縣名，屬東平。</p></td>
<td>以睢陽令從高祖初起阿，以韓家子還定北地，用常山相侯，千二百戶。</td>
<td> </td>
<td> </td>
<td>十四 
          <p>元年六月丙寅，侯蔡兼元年。 </p>
<p>九  </p>
<p>十五年，康侯客元年。  </p>
<p class="style7">【集解】徐廣曰：「客，一作『容』。」</p></td>
<td>九
          <p>七  </p>
<p>中元三年，恭侯平元年。</p></td>
<td>十三 
          <p>元朔二年，侯辟方元年。 </p>
<p>十四  </p>
<p>元鼎四年，侯辟方有罪，國除。</p></td>
<td> </td>
</tr>
<tr>
<td>管 
          <p class="style7">【索隱】管，古國，今為縣，屬滎陽。</p></td>
<td>齊悼惠王子，侯。</td>
<td> </td>
<td> </td>
<td>二 
          <p>四年五月甲寅，恭侯劉罷軍元年。 </p>
<p>十八  </p>
<p>六年，恭侯戎奴元年。</p></td>
<td>二
          <p>三年，侯戎奴反，國除。</p></td>
<td>　 </td>
<td> </td>
</tr>
<tr>
<td>瓜丘 
          <p class="style7">【索隱】縣，在魏郡。</p></td>
<td>齊悼惠王子，侯。</td>
<td> </td>
<td> </td>
<td>十一 
          <p>四年五月甲寅，侯劉寧國元年。 </p>
<p>九  </p>
<p>十五年，侯偃元年。</p></td>
<td>二
          <p>三年，侯偃反，國除。</p></td>
<td>　 </td>
<td> </td>
</tr>
<tr>
<td>營 
          <p class="style7">【索隱】表在濟南。</p></td>
<td>齊悼惠王子，侯。</td>
<td> </td>
<td> </td>
<td>十 
          <p>四年五月甲寅，平侯劉信都元年。 </p>
<p>十  </p>
<p>十四年，侯廣元年。</p></td>
<td>二
          <p>孝景三年，侯廣反，國除。</p></td>
<td>　 </td>
<td> </td>
</tr>
<tr>
<td>楊虛</td>
<td>齊悼惠王子，侯</td>
<td> </td>
<td> </td>
<td>十二 
          <p>四年五月甲寅，恭侯劉將廬元年。  </p>
<p class="style7">【索隱】漢書作「將閭」。 </p>
<p>十六年，侯將廬為齊王，有罪，國除。</p></td>
<td>　 </td>
<td>　 </td>
<td> </td>
</tr>
<tr>
<td>朸 
          <p class="style7">【集解】音力。【索隱】縣名，屬平原。</p></td>
<td>齊悼惠王子，侯。<br/> <span class="style7">【索隱】為濟南王。</span></td>
<td> </td>
<td> </td>
<td>十一 
          <p>四年五月甲寅，侯劉辟光元年。 </p>
<p>十六年，侯辟光為濟南王，國除。</p></td>
<td>　 </td>
<td>　 </td>
<td> </td>
</tr>
<tr>
<td>安都</td>
<td>齊悼惠王子，侯。<span class="style7"><br/>
        【索隱】為濟北王。</span></td>
<td> </td>
<td> </td>
<td>十二 
          <p>四年五月甲寅，侯劉志元年。 </p>
<p>十六年，侯志為濟北王，國除。</p></td>
<td>　 </td>
<td>　 </td>
<td> </td>
</tr>
<tr>
<td>平昌 
          <p class="style7">【索隱】縣名，屬平原。</p></td>
<td>齊悼惠王子，侯。<br/> <span class="style7">【索隱】為膠西王。</span></td>
<td> </td>
<td> </td>
<td>十二 
          <p>四年五月甲寅，侯劉卬元年。 </p>
<p>十六年，侯卬為膠西王，國除。</p></td>
<td>　 </td>
<td>　 </td>
<td> </td>
</tr>
<tr>
<td>武城 
          <p class="style7">【索隱】漢志闕。凡闕者，或鄉名，或尋廢，故志不載。</p></td>
<td>齊悼惠王子，侯。<span class="style7"><br/>
        【索隱】為菑川王。</span></td>
<td> </td>
<td> </td>
<td>十二 
          <p>四年五月甲寅，侯劉賢元年。 </p>
<p>十六年，侯賢為菑川王，國除。</p></td>
<td>　 </td>
<td>　 </td>
<td> </td>
</tr>
<tr>
<td>白石 
          <p class="style7">【索隱】縣名，屬金城。</p></td>
<td>齊悼惠王子，侯。<br/> <span class="style7">【索隱】為膠東王。</span></td>
<td> </td>
<td> </td>
<td>十二 
          <p>四年五月甲寅，侯劉雄渠元年。 </p>
<p>十六年，侯雄渠為膠東王，國除。</p></td>
<td>　 </td>
<td>　 </td>
<td> </td>
</tr>
<tr>
<td>波陵 
          <p class="style7">【索隱】漢表波作泜，音坻。</p></td>
<td>以陽陵君侯。</td>
<td> </td>
<td> </td>
<td>五 
          <p>七年三月甲寅，康侯魏駟元年。 </p>
<p>孝文十二年，康侯魏駟薨，無後，國除。</p></td>
<td>　 </td>
<td>　 </td>
<td> </td>
</tr>
<tr>
<td>南𨜓
          <p class="style7">【集解】徐廣曰：「一作『朝』。」【索隱】韋昭音貞，一音程。李彤云：「河南有𨜓亭。」音赬。</p></td>
<td>以信平君侯。</td>
<td> </td>
<td> </td>
<td>七年三月丙寅，侯起元年。 
          <p class="style7">【索隱】起，名也，史失其姓。 </p>
<p>孝文時坐復父故奪爵級，關內侯。</p></td>
<td>　 </td>
<td>　 </td>
<td> </td>
</tr>
<tr>
<td>阜陵 
          <p class="style7">【索隱】縣名，屬九江。</p></td>
<td>以淮南厲王子侯。</td>
<td> </td>
<td> </td>
<td>八 
          <p>八年五月丙午，侯劉安元年。 </p>
<p>孝文十六年，安為淮南王，國除。</p></td>
<td>　 </td>
<td>　 </td>
<td> </td>
</tr>
<tr>
<td>安陽 
          <p class="style7">【索隱】縣名，屬馮翊。</p></td>
<td>以淮南厲王子侯。</td>
<td> </td>
<td> </td>
<td>八 
          <p>八年五月丙午，侯勃元年。 </p>
<p>孝文十六年，侯勃為衡山王，國除。</p></td>
<td>　 </td>
<td>　 </td>
<td> </td>
</tr>
<tr>
<td>陽周</td>
<td>以淮南厲王子侯。<br/> <span class="style7">【索隱】為廬江王。</span></td>
<td> </td>
<td> </td>
<td>八 
          <p>八年五月丙寅，侯劉賜元年。 </p>
<p>孝文十六年，侯賜為廬江王，國除。</p></td>
<td>　 </td>
<td>　 </td>
<td> </td>
</tr>
<tr>
<td>東城 
          <p class="style7">【索隱】縣名，屬九江。</p></td>
<td>以淮南厲王子侯。</td>
<td> </td>
<td> </td>
<td>七 
          <p>八年五月丙寅，哀侯劉良元年。 </p>
<p>孝文十五年，侯良薨，無後，國除。</p></td>
<td>　 </td>
<td>　 </td>
<td> </td>
</tr>
<tr>
<td>犁 
          <p class="style7">【索隱】縣名，屬東郡。</p></td>
<td>以齊相召平子侯，千四百一十戶。</td>
<td> </td>
<td> </td>
<td>十一 
          <p>十年四月癸丑，頃侯召奴元年。 </p>
<p>三  </p>
<p>後五年，侯澤元年。</p></td>
<td>十六</td>
<td>十六 
          <p>元朔五年，侯延元年。 </p>
<p>十九  </p>
<p>元封六年，侯延坐不出持馬，斬，國除。</p></td>
<td> </td>
</tr>
<tr>
<td>缾 
          <p class="style7">【索隱】縣名，屬琅邪。</p></td>
<td>以北地都尉孫卬，匈奴入北地，力戰死事，子侯。</td>
<td> </td>
<td> </td>
<td>十 
          <p>十四年三月丁巳，侯孫鄲元年。</p></td>
<td>二 
          <p>孝景前三年，侯鄲謀反，國除。</p></td>
<td>　 </td>
<td> </td>
</tr>
<tr>
<td>弓高 
          <p class="style7">【索隱】漢表在營陵。</p></td>
<td>以匈奴相國降，故韓王信孽子，侯，千二百三十七戶。</td>
<td> </td>
<td> </td>
<td>八 
          <p>十六年六月丙子，莊侯韓頹當元年。</p></td>
<td>十六 
          <p>前元年，侯則元年。</p></td>
<td>十六
          <p>元朔五年，侯則薨，無後，國除。</p></td>
<td> </td>
</tr>
<tr>
<td>襄成 
          <p class="style7">【索隱】志屬潁川。</p></td>
<td>以匈奴相國降侯，故韓王信太子之子，侯千四百三十二戶。</td>
<td> </td>
<td> </td>
<td>七 
          <p>十六年六月丙子，哀侯韓嬰元年。 </p>
<p>一  </p>
<p>後元七年，侯澤之元年。</p></td>
<td>十六</td>
<td>十五
          <p>元朔四年，侯澤之坐詐病不從，不敬，國除。</p></td>
<td> </td>
</tr>
<tr>
<td>故安 
          <p class="style7">【索隱】縣名，屬涿郡。</p></td>
<td>孝文元年，舉淮陽守從高祖入漢功侯，食邑五百戶；用丞相侯，一千七百一十二戶。</td>
<td> </td>
<td> </td>
<td>五 
          <p>後元三年四月丁巳，節侯申屠嘉元年。</p></td>
<td>二
          <p>十四  </p>
<p>前三年，恭侯元年。</p></td>
<td>十九 
          <p>元狩二年，清安侯臾元年。 </p>
<p>五  </p>
<p>元鼎元年，臾坐為九江太守有罪，國除。</p></td>
<td> </td>
</tr>
<tr>
<td>章武 
          <p class="style7">【索隱】縣名，屬勃海。</p></td>
<td>以孝文后弟侯，萬一千八百六十九戶。</td>
<td> </td>
<td> </td>
<td>一 
          <p>後元七年六月乙卯，景侯竇廣國元年。</p></td>
<td>六 
          <p>十  </p>
<p>前七年，恭侯完元年。</p></td>
<td>八 
          <p>元光三年，侯常坐元年。 </p>
<p>十  </p>
<p>元狩元年，侯常坐謀殺人未殺罪，國除。</p></td>
<td> </td>
</tr>
<tr>
<td>南皮 
          <p class="style7">【索隱】縣名，屬勃海。</p></td>
<td>以孝文后兄竇長君子侯，六千四百六十戶。</td>
<td> </td>
<td> </td>
<td>一 
          <p>後元七年六月乙卯，侯竇彭祖元年。</p></td>
<td>十六</td>
<td>五 
          <p>建元六年，夷侯良元年。 </p>
<p>五  </p>
<p>元光五年，侯桑林元年。 </p>
<p>十八  </p>
<p>元鼎五年，侯桑林坐酎金罪，國除。</p></td>
<td> </td>
</tr>
</tbody>
</table>
<p>右孝文時二十八，孝景十六。 </p>
<table class="style10">
<tbody>
<tr class="style4">
<td class="tdT1">國名</td>
<td class="tdT1">侯功</td>
<td class="tdT1">孝惠</td>
<td class="tdT1">高后</td>
<td class="tdT1">孝文</td>
<td class="tdT1">孝景</td>
<td class="tdT1">建元至元封六年</td>
<td class="tdT1">太初已後</td>
</tr>
<tr>
<td>平陸 
          <p class="style7">【索隱】縣名，屬西河。又有東平陸，在東平。</p></td>
<td>楚元王子，侯，三千二百六十七戶。</td>
<td> </td>
<td> </td>
<td> </td>
<td>二 
          <p>元年四月乙巳，侯劉禮元年。  </p>
<p class="style7">【集解】一云「乙卯」。 </p>
<p>孝景三年，侯禮為楚王，國除。</p></td>
<td>　 </td>
<td>　</td>
</tr>
<tr>
<td>休</td>
<td>楚元王子，侯。</td>
<td> </td>
<td> </td>
<td> </td>
<td>二 
          <p>元年四月乙巳，侯富元年。 </p>
<p>孝景三年，侯富以兄子戊為楚王反，富與家屬至長安北闕自歸，不能相教，上印綬。詔復王。後以平陸侯為楚王，更封富為紅侯。</p></td>
<td>　 </td>
<td>　</td>
</tr>
<tr>
<td>沈猶 
          <p class="style7">【索隱】漢表在高苑。</p></td>
<td>楚元王子，侯，千三百八十戶。</td>
<td> </td>
<td> </td>
<td> </td>
<td>十六 
          <p>元年四月乙巳，夷侯劉穢元年。</p></td>
<td>四 
          <p>建元五年，侯受元年。 </p>
<p>十八  </p>
<p>元狩三年，侯受坐故為宗正聽謁不具宗室，不敬，國除。</p></td>
<td>　 </td>
</tr>
<tr>
<td>紅</td>
<td>楚元王子，侯，千七百五十戶。</td>
<td colspan="3"><p class="style7">【索隱】楚元王傳，休侯富免後封紅侯，此則並列，誤也。漢表一書而已。紅、休，蓋二鄉名。王莽封劉歆為紅休侯。一云紅即虹縣。</p></td>
<td>四 
          <p>三年四月乙巳，莊侯富元年。<span class="style7"><br/>
          【集解】          一云禮侯。</span> </p>
<p>一  </p>
<p>前七年，悼侯澄元年。 </p>
<p>九  </p>
<p>中元元年，敬侯發元年。  </p>
<p class="style7">【集解】發，一作「嘉」。</p></td>
<td>十五 
          <p>元朔四年，侯章元年。 </p>
<p>一  </p>
<p>元朔五年，侯章薨，無後，國除。</p></td>
<td>　 </td>
</tr>
<tr>
<td>宛朐 
          <p class="style7">【索隱】縣名，屬濟陰。</p></td>
<td>楚元王子，侯。</td>
<td> </td>
<td> </td>
<td> </td>
<td>二 
          <p>元年四月乙巳，侯劉執元年。  </p>
<p class="style7">【索隱】蕭該執音藝。 </p>
<p>孝景三年，侯執反，國除。</p></td>
<td>　 </td>
<td>　 </td>
</tr>
<tr>
<td>魏其 
          <p class="style7">【索隱】縣名，屬琅邪。</p></td>
<td>以大將軍屯滎陽，扞吳楚七國反，已破為侯，三千三百五十戶。</td>
<td> </td>
<td> </td>
<td> </td>
<td>十四 
          <p>三年六月乙巳，侯竇嬰元年。</p></td>
<td>九 
          <p>建元元年為丞相，二歲免。  </p>
<p>元光四年，侯嬰坐爭灌夫事，上書稱為先帝詔，矯制害，弃市，國除。</p></td>
<td>　 </td>
</tr>
<tr>
<td>棘樂</td>
<td>楚元王子，侯，戶千二百一十三。</td>
<td> </td>
<td> </td>
<td> </td>
<td>十四 
          <p>三年八月壬子，敬侯劉調元年。</p></td>
<td>二十 
          <p>建元二年，恭侯應元年。 </p>
<p>元朔元年，侯慶元年。 </p>
<p>十六  </p>
<p>元鼎五年，侯慶坐酎金，國除。</p></td>
<td>　 </td>
</tr>
<tr>
<td>俞 
          <p class="style7">【索隱】俞音輸，縣名，屬清河。</p></td>
<td>以將軍吳楚反時擊齊有功。布故彭越舍人，越反時布使齊，還已梟越，布祭哭之，當亨，出忠言，高祖赦之。黥布反，布為都尉，侯，戶千八百。</td>
<td> </td>
<td> </td>
<td> </td>
<td>六 
          <p>六年四月丁卯，侯欒布元年。 </p>
<p>中元五年，侯布薨。</p></td>
<td>十 
          <p>元狩六年，侯賁坐為太常廟犧牲不如令，有罪，國除。 </p>
<p class="style7">【集解】一云元朔二年，侯賁元年。</p></td>
<td>　 </td>
</tr>
<tr>
<td>建陵</td>
<td>以將軍擊吳楚功，用中尉侯，戶一千三百一十。</td>
<td> </td>
<td> </td>
<td> </td>
<td>十一 
          <p>六年四月丁卯，敬侯衞綰元年。</p></td>
<td>十 
          <p>元光五年，侯信元年。 </p>
<p>十八  </p>
<p>元鼎五年，侯信坐酎金，國除。</p></td>
<td>　 </td>
</tr>
<tr>
<td>建平 
          <p class="style7">【索隱】縣名，屬沛郡。</p></td>
<td>以將軍擊吳楚功，用江都相侯，戶三千一百五十。</td>
<td> </td>
<td> </td>
<td> </td>
<td>十一 
          <p>六年四月丁卯，哀侯程嘉元年。</p></td>
<td>七 
          <p>元光二年，節侯橫元年。 </p>
<p>一  </p>
<p>元光三年，侯回元年。 </p>
<p>一  </p>
<p>元光四年，侯回薨，無後，國除。</p></td>
<td>　 </td>
</tr>
<tr>
<td>平曲 
          <p class="style7">【索隱】漢表在高城。</p></td>
<td>以將軍擊吳楚功，用隴西太守侯，戶三千二百二十。</td>
<td> </td>
<td> </td>
<td> </td>
<td>五 
          <p>六年四月己巳，侯公孫昆邪元年。 </p>
<p class="style7">【索隱】漢書昆作「渾」。 </p>
<p> </p>
<p>中元四年，侯昆邪有罪，國除。太僕賀父。</p></td>
<td>　 </td>
<td>　 </td>
</tr>
<tr>
<td>江陽 
          <p class="style7">【索隱】縣，在東海。</p></td>
<td>以將軍擊吳楚功，用趙相侯，戶二千五百四十一。</td>
<td> </td>
<td> </td>
<td> </td>
<td>四 
          <p>六年四月壬申，康侯蘇嘉元年。  </p>
<p class="style7">【集解】徐廣曰：「蘇，一作『籍』。」【索隱】漢表作「蘇息」。 </p>
<p>七  </p>
<p>中元二年，懿侯盧元年。  </p>
<p class="style7">【集解】徐廣曰：「一作『哀侯』。」</p></td>
<td>二十
          <p>建元三年，侯明元年。 </p>
<p>六  </p>
<p>元朔六年，侯雕元年。 </p>
<p>十一  </p>
<p>元鼎五年，侯雕坐酎金，國除。</p></td>
<td>　 </td>
</tr>
<tr>
<td>遽 
          <p class="style7">【索隱】漢表，鄉名，在常山。</p></td>
<td>以趙相建德，王遂反，建德不聽，死事，子侯，戶千九百七十。</td>
<td> </td>
<td> </td>
<td> </td>
<td>六 
          <p>中元二年四月己巳，侯橫元年。 </p>
<p class="style7">【索隱】史失其姓。 </p>
<p>後元二年，侯橫有罪，國除。</p></td>
<td>　 </td>
<td>　 </td>
</tr>
<tr>
<td>新市 
          <p class="style7">【索隱】縣名，屬鉅鹿。</p></td>
<td>以趙內史王慎，王遂反，慎不聽，死事，子侯，戶一千十四。</td>
<td> </td>
<td> </td>
<td> </td>
<td>五 
          <p>中元二年四月乙巳，侯康元年。 </p>
<p>三  </p>
<p>後元元年，殤侯始昌元年。</p></td>
<td>九
          <p>元光四年，殤侯始昌為人所殺，國除。</p></td>
<td>　 </td>
</tr>
<tr>
<td>商陵 
          <p class="style7">【索隱】漢表在臨淮。</p></td>
<td>以楚太傅趙夷吾，王戊反，不聽，死事，子侯，一千四十五戶。</td>
<td> </td>
<td> </td>
<td> </td>
<td>八 
          <p>中元二年四月乙巳，侯周元年。</p></td>
<td>二十九
          <p>元鼎五年，侯周坐為丞相知列侯酎金輕，下廷尉，自殺，國除。</p></td>
<td>　 </td>
</tr>
<tr>
<td>山陽</td>
<td>以楚相張尚，王戊反，尚不聽，死事，子侯，戶千一百一十四。</td>
<td> </td>
<td> </td>
<td> </td>
<td>八 
          <p>中元二年四月乙巳，侯當居元年。</p></td>
<td>十六
          <p>元朔五年，侯當居坐為太常程博士弟子故，不以實罪，國除。  </p>
<p class="style7">【集解】徐廣曰：「程，一作『澤』。」</p></td>
<td>　 </td>
</tr>
<tr>
<td>安陵</td>
<td>以匈奴王降侯，戶一千五百一十七。</td>
<td> </td>
<td> </td>
<td> </td>
<td>七 
          <p>中元三年十一月庚子，侯子軍元年。</p></td>
<td>五
          <p>建元六年，侯子軍薨，無後，國除。</p></td>
<td>　 </td>
</tr>
<tr>
<td>垣
          <p class="style7">【索隱】縣名，屬河東。</p></td>
<td>以匈奴王降侯。</td>
<td> </td>
<td> </td>
<td> </td>
<td>三 
          <p>中元二年十二月丁丑，侯賜元年。 </p>
<p>六年，賜死，不得及嗣。</p></td>
<td>　 </td>
<td>　 </td>
</tr>
<tr>
<td>遒 
          <p class="style7">【索隱】縣名，屬涿郡。音茲鳩反。</p></td>
<td>以匈奴王降侯，戶五千五百六十九。</td>
<td> </td>
<td> </td>
<td> </td>
<td>中元三年十二月丁丑，侯隆彊元年。不得隆彊嗣。
          <p></p></td>
<td>　 </td>
<td>後元年四月甲辰，侯則坐使巫齊少君祠祝詛上，大逆無道，國除。 
          <p class="style7">【集解】徐廣曰：「漢書云武後二年」。</p></td>
</tr>
<tr>
<td>容成 
          <p class="style7">【索隱】縣名，屬涿郡。</p></td>
<td>以匈奴王降侯，七百戶。</td>
<td> </td>
<td> </td>
<td> </td>
<td>七 
          <p>中元三年十二月丁丑，侯唯徐盧元年。</p></td>
<td>十四 
          <p>建元二年，康侯綽元年。 </p>
<p>二 </p>
<p>元朔三年，侯光元年。</p></td>
<td>十八
          <p>後三年，五月壬辰，侯光坐祠祝詛，國除。</p></td>
</tr>
<tr>
<td>易 
          <p class="style7">【索隱】縣名，屬涿郡。</p></td>
<td>以匈奴王降侯。</td>
<td> </td>
<td> </td>
<td> </td>
<td>六 
          <p>中元二年十二月丁丑，侯僕黥元年。 </p>
<p>後元二年，侯僕黥薨，無嗣。</p></td>
<td>　 </td>
<td>　 </td>
</tr>
<tr>
<td>范陽 
          <p class="style7">【索隱】縣名，屬涿郡。</p></td>
<td>以匈奴王降侯，戶千一百九十七。</td>
<td> </td>
<td> </td>
<td> </td>
<td>七 
          <p>中元三年十二月丁丑，端侯代元年。</p></td>
<td>七 
          <p>元光二年，懷侯德元年。 </p>
<p>二  </p>
<p>元光四年，侯德薨，無後，國除。</p></td>
<td>　 </td>
</tr>
<tr>
<td>翕 
          <p class="style7">【索隱】漢表在內黃。</p></td>
<td>以匈奴王降侯。</td>
<td> </td>
<td> </td>
<td> </td>
<td>七 
          <p>中元三年十二月丁丑，侯邯鄲元年。</p></td>
<td>九
          <p>元光四年，侯邯鄲坐行來不請長信，不敬，國除。</p></td>
<td>　 </td>
</tr>
<tr>
<td>亞谷 
          <p class="style7">【索隱】一作「亞父」，漢表在河內。</p></td>
<td>以匈奴東胡王降，故燕王盧綰子侯，千五百戶。</td>
<td> </td>
<td> </td>
<td> </td>
<td>二 
          <p>中元五年四月丁巳，簡侯它父  </p>
<p class="style7">【索隱】簡侯它父。元年。 </p>
<p>三  </p>
<p>後元元年，安侯種元年。</p></td>
<td>十一 
          <p>建元元年，康侯偏元年。 </p>
<p>二十四  </p>
<p>元光六年，侯賀元年。</p></td>
<td>十五
          <p>征和三年七月辛巳，侯賀坐太子事，國除。</p></td>
</tr>
<tr>
<td>隆慮 
          <p class="style7">【索隱】音林閭。縣名，屬河內。</p></td>
<td>以長公主嫖子侯，戶四千一百二十六。</td>
<td> </td>
<td> </td>
<td> </td>
<td>五 
          <p>中元五年五月丁丑，侯蟜元年。  </p>
<p class="style7">【集解】徐廣曰：「案本紀乃前五年，非中元五年。」</p></td>
<td>二十四
          <p>元鼎元年，侯蟜坐母長公主薨未除服，姦，禽獸行，當死，自殺，國除。</p></td>
<td>　 </td>
</tr>
<tr>
<td>乘氏 
          <p class="style7">【索隱】縣名，屬濟陰。</p></td>
<td>以梁孝王子侯。</td>
<td> </td>
<td> </td>
<td> </td>
<td>中元五年五月丁卯，侯買元年。
          <p>中元六年，侯買嗣為梁王，國除。</p></td>
<td>　 </td>
<td>　 </td>
</tr>
<tr>
<td>桓邑</td>
<td>以梁孝王子侯。</td>
<td> </td>
<td> </td>
<td> </td>
<td>一 
          <p>中元五年五月丁卯，侯明元年。 </p>
<p>孝景中六年，為濟川王，國除。</p></td>
<td>　 </td>
<td>　 </td>
</tr>
<tr>
<td>蓋 
          <p class="style7">【索隱】漢表在勃海。</p></td>
<td>以孝景后兄侯，戶二千八百九十。</td>
<td> </td>
<td> </td>
<td> </td>
<td>五 
          <p>中元三年五月甲戌，靖侯王信元年。</p></td>
<td>二十 
          <p>元狩三年，侯偃元年。 </p>
<p>八  </p>
<p>元鼎五年，侯偃坐酎金，國除。</p></td>
<td>　 </td>
</tr>
<tr>
<td>塞</td>
<td>以御史大夫前將軍兵擊吳楚功侯，戶千四十六。</td>
<td> </td>
<td> </td>
<td> </td>
<td>三 
          <p>後元元年八月，侯直不疑元年。</p></td>
<td>三 
          <p>建元四年，侯相如元年。 </p>
<p>十二  </p>
<p>元朔四年，侯堅元年。 </p>
<p>十三  </p>
<p>元鼎五年，堅坐酎金，國除。</p></td>
<td>　 </td>
</tr>
<tr>
<td>武安 
          <p class="style7">【索隱】縣名，屬魏郡。</p></td>
<td>以孝景后同母弟侯，戶八千三百一十四。</td>
<td> </td>
<td> </td>
<td> </td>
<td>一 
          <p>後元三年三月，侯田蚡元年。</p></td>
<td>九 
          <p>元光四年，侯梧元年。 </p>
<p>五  </p>
<p>元朔三年，侯梧坐衣襜褕入宮廷中，不敬，國除。</p></td>
<td>　 </td>
</tr>
<tr>
<td>周陽 
          <p class="style7">【索隱】縣名，屬上郡。</p></td>
<td>以孝景后同母弟侯，戶六千五十一。</td>
<td> </td>
<td> </td>
<td> </td>
<td>一 
          <p>後元三年三月，懿侯田勝元年。</p></td>
<td>十一 
          <p>元光六年，侯彭祖元年。 </p>
<p>八  </p>
<p>元狩二年，侯彭祖坐當歸與章侯宅不與罪，國除。</p></td>
<td>　 </td>
</tr>
</tbody>
</table>
<p>右孝景時三十一</p>
<hr/>
</div>
</div>
</div>
</div>
</body></html>